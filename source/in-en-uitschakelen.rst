In- en uitschakelen
===================
.. image:: /images/dimmer.jpg
   :align: right

Het in- en uitschakelen van de verlichting is relatief simpel. Loop naar boven en open de deur. Hiervoor heb je de sleutel nodig. Als je binnenkomt is het eerste wat je tegen de muur aan ziet, een grote rode krachtstroom stekker die los onder een stopcontact hangt. Stop deze stekker in het stopcontact. Als je verder de ruimte in loopt staat er een mengtafel voor het raam op de tafel. Doe ook hiervan de stekker in het stopcontact (vierkante trafo).

.. image:: /images/mengpaneel_zero88_alcora.jpg

Wij laten de schuiven op de layers altijd staan zoals ze goed staan. Als de school de lampen niet heeft gebruikt, is het meestal afdoende als alleen de master-schuif omhoog geschoven wordt. Hiermee gaan de lampen dan gewoon aan zoals ze de week daarvoor ook stonden.

De mengtafel bestaat uit twee layers van elk 12 schuifjes. Om een layer te laten werken, moet de master fader omhoog staan, en de master van de layer. Deze twee layers zijn er om makkelijk en snel te kunnen wisselen met welke lampen je aan of uit wilt hebben. Let op dat bij de masterschuiven de ene layer volledig aan staat als beide schuiven naar boven staan, en de andere layer volledig aanstaat als beide schuiven naar beneden staan.

De memory-master moet helemaal uit staan als je statische verlichting wilt gebruiken.

De lampen hangen in 3 rijen. (Vanuit de mengtafel gezien) de achterste rij is voor de algehele podiumverlichting. Deze vier lampen zijn verdeeld over twee kanalen op de mengtafel. Kanaal 1 zijn de buitenste twee lampen, kanaal 2 zijn de binnenste twee lampen. De nummers 3 t/m 7 zijn verdeeld over de tweede rij lampen (boven de eerste rij stoelen). De nummers 8 t/m 12 zijn voor de lampen die achter het beamerscherm hangen.

.. Warning::
   In verband met de veiligheid kunnen de lampen die achter het scherm hangen niet aan als het scherm naar beneden is. Het scherm kan hierdoor erg heet worden, wat voor brandgevaar zorgt.