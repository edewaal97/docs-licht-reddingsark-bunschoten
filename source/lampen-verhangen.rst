Lampen verhangen
================
Het verhangen en uitmikken van lampen is altijd een hele klus. Het is verstandig om dit op een rustig moment te doen, aangezien dit betekend dat je met een ladder de zaal door moet. Zorg dat je minimaal met 3 man bent.

Stopcontacten
--------------
Maak eerst wat aantekeningen van hoe je de lampen wilt hangen en op welk stopcontact je ze aan wilt sluiten. Dit zorgt er voor dat je gerichter aan de slag kunt en dat iedereen weet wie waar mee bezig is. De stopcontacten zijn als volgt genummerd.

.. image:: /images/stopcontactlocaties.png

.. Warning::
   Doe niet meer dan twee spots op één kanaal. Hiermee is de kans groot dat de stroomsterkte te hoog wordt, en de zekering doorslaat. Deze zekeringen kunnen weer teruggezet worden op de dimmer (boven de rode stekker). Tijdelijke oplossing tijdens de dienst is dan om deze groep niet volledig aan te zetten, maar op half vermogen.

De ladder
----------
De ladder staat normaalgesproken opgeruimd in het hoekje achter de keuken. De ladder bestaat uit drie delen. Til de ladder altijd met 2 personen. Maak wijde bochten en houd rekening met elkaar tijdens het lopen. De drie delen kunnen schuiven, zorg dat dit niet gebeurd tijdens het lopen. Verplaats de ladder over grote stukken altijd liggend, verticaal.

Zet de ladder op, door deze eerst met de twee poten op de grond te zetten (herkenbaar aan het deel met de verbreding, dit zijn de poten). Laat iemand de poten tegenhouden, zodat de ladder niet wegschuift. De tweede persoon loopt onder de ladder en duwt de ladder vanaf de bovenkant omhoog, door naar de poten te lopen.

.. image:: /images/a-ladder.jpg
   :align: right

De ladder wordt voor ons doel altijd in de uitgeschoven A-stand gebruikt. Zet de ladder nooit enkel tegen een randje in het plafond, de ladder kan alleen schuin staan als deze goed ondersteund wordt.
De A-stand kan verkregen worden door de ladderdelen aan de onderkant los te klikken van het deel met de poten. Vervolgens moeten de pennetjes bovenin de ladder in de inkepingen vallen, hiervoor moet de hoogte minimaal gemanipuleerd worden. Trek de delen onderin uit elkaar en vorm de A-stand. Schroef altijd de spreidbeveilging vast, dit maakt de ladder veel stabieler en veiliger.

.. Warning::
   Werken op hoogte is potentieel gevaarlijk. Let op het volgende voor de veiligheid:

   - Zorg er altijd voor dat je op drie punten contact hebt met de ladder.
   - Reik niet te ver, verschuif liever de ladder.
   - Zorg dat er altijd iemand de ladder vasthoud/ondersteund.
   - Schuif het derde deel van de ladder altijd zo ver uit, dat je niet boven de ladder hoeft te werken.
   - Maak geen plotselinge bewegingen.

Tips 'n Tricks
---------------
- Zorg voor belichting op het gezicht, de benen/voeten van de personen zijn minder belangrijk
- Controleer bij het richten het effect van de lamp door je arm  voor de lamp langs te halen, en te kijken naar de schaduw. Hiermee zie je waar de lamp effect heeft.
- Controleer of de lamp niet opvallend het scherm schijnt waardoor tekst onleesbaar wordt. Controleer ook bij een zwart scherm, of er geen schaduwen op het scherm staan.
- Iemand is het mooist belicht als hij van twee kanten beschenen wordt. Dit voorkomt een donkere en een lichte kant op het gezicht.
- Er kunnen extra kanalen op de middelste rij lampen gecreëerd worden door stopcontacten van nummers 7 t/m 12 met een verlengkabel naar de middelste rij te leggen.
- Kleurtjes zijn mooi om extra sfeer te geven. Gebruik ze daarentegen niet om mensen te belichten op het podium. (Kleurfolie ligt opgerold achter in het hok op de plank in een langwerpig vierkante doos. De school heeft ook kleurfolie, dit ligt in de kast tegenover de dimmer)
- Elke lamp heeft een veiligheidskabeltje. Maak deze vast aan de buis waar de lamp aan hangt. Mocht de ophanging het begeven, komt de lamp niet naar beneden zetten, maar blijft deze aan het kabeltje hangen.
- Houdt oog op hoe de kabels hangen/lopen. Let op dat je geen kabels langs scherpe onderdelen trekt. Zorg ook dat de kabels niet op de lampen rusten, de lampen worden tijdens gebruik erg heet.
-